# ZeroToHeroInPython

Zero to Hero in Python, Python programlamanın temellerinden başlayıp ileri düzey konulara kadar ilerleyen kapsamlı bir kılavuzdur. 

Bu repo, Python programlama kavramları ve tekniklerinde uzmanlaşmanıza yardımcı olmak için pratik örnekler, uygulamalı alıştırmalar ve örnek projeler içerir.
<p align="center">
    <img src="assets/Python-Logo-1997.png" width="350">
</p>

## İçindekiler

1. Temel Python Objeleri ve Veri Yapıları
2. Koşullu Durumlar ve Koşullu Durum Blokları
3. Döngü Yapılarını Kullanma
4. Fonksiyonlar ve Metodlar
5. Modüller ve Modül Kullanımı
6. Nesne Tabanlı Programlama 
7 Hatalar,İstisnalar ve Hata Yakalama Blokları
8. Python ile Dosya İşlemleri
9. Pythondaki Gömülü Fonksiyonlar
10. İleri Seviye Veri Yapıları ve Objeler
11. Veritabanı İşlemleri ve Sqlite Veritabanı
12. Fonksiyonların İleri Seviye Özellikleri ve Decorator Fonksiyonlar
13. Iteratorlar ve Generatorlar
14. Pillow, Os, Requests, BeautifulSoup gibi İleri Seviye Modüller
15. PyQt5 ile Arayüz Geliştirme


## Python Programlama Dili

Python, kullanımı kolay ve okunması rahat bir programlama dilidir. Hem başlangıç seviyesindeki kullanıcılara hem de deneyimli geliştiricilere geniş bir kullanım alanı sunar. Güçlü bir ifade yeteneği, modüler yapısı ve zengin kütüphane desteği ile Python, web geliştirme, veri analizi, yapay zeka ve daha birçok alanda tercih edilen bir dil haline gelmiştir.

 Python'ın yükselişini görmek için buraya gidebilirsiniz [indeed.com](https://tr.indeed.com/) adresine gidebilirsiniz.

### Python programlama dilinin özellikleri şunlardır:

1. **Kolay ve net okunabilen yazımı**: Python, basit ve anlaşılır bir sözdizimine sahiptir, bu da kodun okunmasını ve anlaşılmasını kolaylaştırır.
2. **Dinamik veri yapısı**: Python, veri tiplerini değiştirmek veya değişkenleri tanımlamak için ek bir kod yazmanız gerekmeksizin dinamik olarak ayarlar.
3. **Güçlü ifade yeteneği**: Python, basit ifadeler kullanarak karmaşık işlemleri gerçekleştirmek için güçlü bir ifade yeteneği sunar.
4. **Modüler yapısı ve geniş kütüphaneleri**: Python, geniş bir standart kütüphane ve birçok üçüncü taraf kütüphane sunar, bu da işlerinizi hızlı ve etkili bir şekilde yapmanıza olanak tanır.
5. **Nesne tabanlı programlamaya uygun olması**: Python, nesne tabanlı programlamanın prensiplerini destekler ve nesne tabanlı programlama için gerekli araçları sağlar.

### Python, birçok alanda kullanılabilir. İşte bazı örnekler:

1. **Web geliştirme**: Python, Flask ve Django gibi popüler web framework'leriyle birlikte kullanılarak web uygulamaları geliştirmek için ideal bir dildir.
2. **Arayüz Geliştirme**: PyQt ve Tkinter gibi kütüphanelerle Python, masaüstü uygulamaları ve kullanıcı arayüzleri oluşturmak için kullanılabilir.
3. **Ağ ve Soket Programcılığı**: Python, ağ ve soket programcılığı için zengin bir kütüphane setine sahiptir, bu da ağ tabanlı uygulamaların geliştirilmesini kolaylaştırır.
4. **Örümcek Türü Yazılımlar**: Python, Request, BeautifulSoup ve Scrapy gibi kütüphaneleri kullanarak web scraping veya veri kazıma gibi örümcek türü yazılımların geliştirilmesinde kullanılabilir.
5. **Machine Learning ve Yapay Zeka**: Python, Scikit-learn, NumPy ve diğer birçok kütüphaneyle birlikte kullanılarak makine öğrenmesi ve yapay zeka projelerinin geliştirilmesi için ideal bir dildir.

Algoritma yeteneklerinizi geliştirmek için [projecteuler](https://projecteuler.net/archives) sitesinden faydalanabilirsiniz. Bu site, matematiksel ve algoritmik sorunları çözmek için zorlayıcı problemler sunmaktadır.

### Python programlama dilinin kullanımı için çeşitli araçlar mevcuttur:

- **Anaconda Navigator**: Python tabanlı projeleri yönetmek, paketleri yüklemek ve ortamları oluşturmak için kullanılan bir grafiksel kullanıcı arayüzüdür.
- **Python IDLE**: Python'ın entegre bir geliştirme ortamıdır ve kodları yazmak, çalıştırmak ve test etmek için kullanılabilir.
- **PyCharm**: JetBrains tarafından geliştirilen bir Python IDE'dir. Java tabanlı olduğu için Java'nın sisteminizde yüklü olması gerekmektedir.
- **Jupyter Notebook**: Veri analizi, görselleştirme ve belgelendirme için kullanılan etkileşimli bir araçtır. [Jupyter Notebook Kullanıcı Kılavuzu](https://jupyter.brynmawr.edu/services/public/dblank/Jupyter%20Notebook%20Users%20Manual.ipynb) kullanarak Jupyter Notebook hakkında daha fazla bilgi edinebilirsiniz.

Ayrıca, Jupyter Notebook da kullanabileceğiniz bazı faydalı ipuçları:

- `Tab`: Python'da kod tamamlama işlevi görmektedir. Bir fonksiyon veya değişken adını yazarken `Tab` tuşuna basarak önerileri görebilirsiniz.
- `Shift + Tab`: Bir fonksiyon hakkında daha fazla bilgi almak için fonksiyonu yazdıktan sonra `Shift + Tab` tuşlarına basabilirsiniz. Bu size fonksiyonun belgelerini ve parametrelerini gösterir.
- `help(s)`: Bir nesnenin tüm metodlarını ve özelliklerini görmek için `help(s)` komutunu kullanabilirsiniz. Örneğin, `help(s.count)` size `s` nesnesinin `count` metodunun belgelerini gösterecektir.
